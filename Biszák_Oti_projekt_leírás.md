Mandala készítő projekt leírása

A projekt keretében egy mandala készítő játékot készítettem el. A játék elindítása után megjelenő kezdő oldal után, ki lehet választani, hogy egy vagy kettő tengellyel szeretne a játékos rajzolni. A gombokra való kattintással lehet továbblépni. A döntést egy-egy kép illusztrálja. Az egy tengelyes rajzolás esetében egy középső függőleges tükrözési tengellyel fog működni a játék, kettő tükrözési tengely esetén pedig ehhez még hozzájön egy vízszintes tengely is. Az első esetben egyszerre két helyen, a második esetben egyszerre négy helyen jelenik meg, amit a játékos rajzol. A képernyőn megjelenő alapkörön kívülre is lehet rajzolni, ezzel is kicsit izgalmasabb mandalákat lehet alkotni. Ezen kívül a színek kiválasztására is van lehetőség. Csak az alapszíneket adtam hozzá a játékhoz, de lehet törölni és újrakezdeni a rajzolást tiszta lappal. A játék végén a "Mentés" gombbal le lehet menteni az egész képernyőről készült képet, amiből egy kis szerkesztéssel kinyerhető csak maga a mandala is. A képet minden esetben "mandala.png" néven menti le a program.